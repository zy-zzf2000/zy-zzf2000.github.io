<!DOCTYPE html>
<html>
  <head>
    <meta charset="utf-8" >

<title>赤壁赋 | 小张的网站</title>
<meta name="description" content="莫道君行早，更有早行人">

<meta name="viewport" content="width=device-width, initial-scale=1, maximum-scale=1, user-scalable=no">

<link rel="stylesheet" href="https://use.fontawesome.com/releases/v5.7.2/css/all.css" integrity="sha384-fnmOCqbTlWIlj8LyTjo7mOUStjsKC4pOpQbqyi7RrhN7udi9RwhKkMHpvLbHG9Sr" crossorigin="anonymous">
<link rel="shortcut icon" href="https://zy-zzf2000.github.io//favicon.ico?v=1589171635838">
<link rel="stylesheet" href="https://cdnjs.cloudflare.com/ajax/libs/KaTeX/0.10.0/katex.min.css">
<link rel="stylesheet" href="https://zy-zzf2000.github.io//styles/main.css">



<script src="https://cdn.jsdelivr.net/npm/vue/dist/vue.js"></script>
<script src="https://cdn.bootcss.com/highlight.js/9.12.0/highlight.min.js"></script>

<link rel="stylesheet" href="https://unpkg.com/aos@next/dist/aos.css" />



  </head>
  <body>
    <div id="app" class="main">

      <div class="sidebar" :class="{ 'full-height': menuVisible }">
  <div class="top-container" data-aos="fade-right">
    <div class="top-header-container">
      <a class="site-title-container" href="https://zy-zzf2000.github.io/">
        <img src="https://zy-zzf2000.github.io//images/avatar.png?v=1589171635838" class="site-logo">
        <h1 class="site-title">小张的网站</h1>
      </a>
      <div class="menu-btn" @click="menuVisible = !menuVisible">
        <div class="line"></div>
      </div>
    </div>
    <div>
      
        
          <a href="/" class="site-nav">
            首页
          </a>
        
      
        
          <a href="/archives" class="site-nav">
            归档
          </a>
        
      
        
          <a href="/tags" class="site-nav">
            标签
          </a>
        
      
        
          <a href="/post/about" class="site-nav">
            关于
          </a>
        
      
    </div>
  </div>
  <div class="bottom-container" data-aos="flip-up" data-aos-offset="0">
    <div class="social-container">
      
        
      
        
      
        
      
        
      
        
      
    </div>
    <div class="site-description">
      莫道君行早，更有早行人
    </div>
    <div class="site-footer">
      Powered by <a href="https://github.com/getgridea/gridea" target="_blank">Gridea</a> | <a class="rss" href="https://zy-zzf2000.github.io//atom.xml" target="_blank">RSS</a>
    </div>
  </div>
</div>


      <div class="main-container">
        <div class="content-container" data-aos="fade-up">
          <div class="post-detail">
            <h2 class="post-title">赤壁赋</h2>
            <div class="post-date">2019-11-02</div>
            
              <div class="feature-container" style="background-image: url('https://zy-zzf2000.github.io//post-images/chibifu.jpg')">
              </div>
            
            <div class="post-content">
              <p>壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。少焉，月出于东山之上，徘徊于斗牛之间。白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。</p>
<p>于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮予怀，望美人兮天一方。”客有吹洞箫者，倚歌而和之。其声呜呜然，如怨如慕，如泣如诉，余音袅袅，不绝如缕。舞幽壑之潜蛟，泣孤舟之嫠妇。</p>
<p>苏子愀然，正襟危坐而问客曰：“何为其然也？”客曰：“月明星稀，乌鹊南飞，此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子渔樵于江渚之上，侣鱼虾而友麋鹿，驾一叶之扁舟，举匏樽以相属。<strong>寄蜉蝣于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。”</strong></p>
<p>苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，则天地曾不能以一瞬；自其不变者而观之，则物与我皆无尽也，而又何羡乎!且夫天地之间，物各有主,苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭，是造物者之无尽藏也，而吾与子之所共适。”</p>
<p>客喜而笑，洗盏更酌。肴核既尽，杯盘狼籍。相与枕藉乎舟中，不知东方之既白。</p>

            </div>
            
              <div class="tag-container">
                
                  <a href="https://zy-zzf2000.github.io/tag/pqHVN0Xj0" class="tag">
                    生活感想
                  </a>
                
              </div>
            
            
              <div class="next-post">
                <div class="next">下一篇</div>
                <a href="https://zy-zzf2000.github.io/post/san-lie">
                  <h3 class="post-title">
                    散列
                  </h3>
                </a>
              </div>
            

            

          </div>

        </div>
      </div>
    </div>

    <script src="https://unpkg.com/aos@next/dist/aos.js"></script>

<script type="application/javascript">

AOS.init();

hljs.initHighlightingOnLoad()

var app = new Vue({
  el: '#app',
  data: {
    menuVisible: false,
  },
})

</script>




  </body>
</html>
